(27) 羅漢品法句經第十五有十章 (28) 羅漢品者。言眞人性脱欲無着心不渝 (29) 變

(564b1) 去離憂患 脱於一切縛結已解 (2) 冷而無煖

心淨得念 無所貪樂(3) 已度癡淵 如鴈棄池

量腹而食 (4) 無所藏積心空無想 度衆行地(5) 如空中鳥 遠逝無礙

世間習盡 (6) 不復仰食虚心無患 已到脱處(7) 譬如飛鳥 暫下輒逝

564b7-8, 570c11-12 ::: 制根從止 (8) 如馬調御捨憍慢習 爲天所敬從是往定 (12) 如馬調御斷恚無漏 是受天樂

(9) 不怒如地 不動如山眞人無垢 (10) 生死世絶

心已休息 言行亦正(11) 從正解脱 寂然歸滅

棄欲無着 (12) 缺三界障望意已絶 是謂上人

(13) 在聚若野 平地高岸應眞所過 (14) 莫不蒙祐

彼樂空閑 衆人不能(15) 快哉無望 無所欲求

