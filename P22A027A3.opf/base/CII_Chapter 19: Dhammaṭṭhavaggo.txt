(18) 奉持品法句經第二十七十有七章 (19) 奉持品者。解説道義法貴徳行不用貪侈

(20) 好經道者 不競於利有利無利 (21) 無欲不惑

常愍好學 正心以行(22) 擁懷寶慧 是謂爲道

所謂智者 (23) 不必辯言無恐無懼 守善爲智

(24) 奉持法者 不以多言雖素少聞 (25) 身依法行守道不忌 可謂奉法

(26) 所謂老者 不必年耆形熟髮白 (27) 惷愚而已

謂懷諦法 順調慈仁(28) 明遠清潔 是爲長老

所謂端政 (569a1) 非色如花慳嫉虚飾 言行有違

(2) 謂能捨惡 根原已斷慧而無恚 (3) 是謂端政

所謂沙門 非必除髮(4) 妄語貪取 有欲如凡

謂能止惡 (5) 恢廓弘道息心滅意 是爲沙門

(6) 所謂比丘 非時乞食邪行婬彼 (7) 稱名而已

謂捨罪福 淨修梵行(8) 慧能破惡 是爲比丘

所謂仁明 (9) 非口不言用心不淨 外順而已

(10) 謂心無爲 内行清虚此彼寂滅 (11) 是爲仁明

所謂有道 非救一物(12) 普濟天下 無害爲道

戒衆不言 (13) 我行多誠得定意者 要由閉損

(14) 意解求安 莫習凡人使結未盡 (15) 莫能得脱

